### 01. Биометричен контрол. Цифров сертификат. Бейсов анализ. Бейсов класификатор. Мрежов сървър. Отворено прокси. Отворен препредавател.

В наши дни, мрежовата сигурност е от съществено значение, поради усилената дигитализация и нарастващата зависимост от цифрова комуникация, съхранение на данни и прочие. Мрежова инфраструктура има множество компоненти които трябва да се подсигурят, а също така и множество теми и въпроси, които може да се разгледат, част от които са: биометричен контрол, цифрови сертификати, бейсов класификатор, мрежови сървър, отворено прокси и отворен предавател.

##### Автентикация

Автентикацията е процес за потвърждаване самоличността на потребител, устройство или система. Този процес е изключително важна част от сигурността на повечето системи и подсигурява че само удостоверени обекти ще достъпят защитени ресурси.

Има няколко вида методи за автентикация, които можем да групираме в три основни категории:

- Фактори за знание ("Нещо което знаете")
  - Парола или Персонален Идентификационен Номер (ПИН)
  - Отговори на "тайни въпроси"
- Фактори за притежание ("Нещо което имате")
  - Хардуерен или софтуерен токен
  - SSH Ключове - двойка криптографски ключове, ползвани да удостоверят клиент пред сървър. Частния ключ се държи от клиента (и трябва да е добре подсигурен), докато публичния ключ се държи от сървъра.
- Присъщи фактори ("Нещо което си") - Този вид удостоверяване включва биометрични данни, физически или поведенчески характеристики уникални за потребителя.
  - Пръстов отпечатък - Това е един от най-разпространените методи за биометрична идентификация. Пръстовите отпечатъци на всеки човек са уникални и много устройства вече имат вградени скенери за пръстови отпечатъци.
  - Сканиране на ретината или ириса - Този метод на удостоверяване използва уникалните модели в ретината или ириса на индивида за идентификация. Той е изключително сигурен, тъй като е силно устойчив на дуплициране, но изисква специално оборудване и може да бъде натрапчив.

Също така си струва да се отбележи, че има и други методи за удостоверяване, въпреки че те се използват по-рядко:

- Фактори на местоположението - Това може да се основава на физическото местоположение на потребителя, определено от IP адрес, GPS и др.

Всеки от тези методи има свойте силни и слаби страни. Често множество методи се комбинират в система за многофакторно удостоверяване (MFA), за повишаване на сигурността. Например банкоматът използва двуфакторно удостоверяване (2FA): трябва да имате картата си за банкомат (нещо, което имате) и да знаете вашия ПИН (нещо, което знаете), за да изтеглите пари.

##### Биометричен Контрол
Биометричния контрол (категорията присъщи фактори) е модерен метод за автентикация, които добавя възможността да удостоверим даден потребител, базирано на неговите биометрични данни, било то физически или поведенчески, като например пръстов отпечатък, сканиране на ретина или ирис, лицево разпознаване, гласово разпознаване и прочие.

Механизма на действие на този вид защита зависи от конкретната имплементация, но общо можем да го разгледаме чрез тези 4 фази: Записване, Съхранение, Проверка за съвпадение и Решение.

- **Записване:** По време на тази фаза, системата записва биометричните данни на потребителя и ги обработва в биометричен шаблон.
- **Съхранение:** В тази фаза данните се съхраняват в база от данни за бъдещи сравнения, като схемата на данните е ясно дефинирана.
- **Проверка за съвпадение:** В тази фаза системата взема текущи биометрични данни за потребителя и проверява идентичността му като го сравнява със съхранения в базата от данни шаблон за този конкретен потребител.
- **Решение:** Системата взема решение, обикновено на базата на това до какъв процент данните съвпадат, има зададен праг на допустимост и автентикира или отхвърля потребителя.

В контекста на мрежова сигурност, биометричния контрол подобрява сигурността чрез добавяне на ниво на проверка на потребителя, което е трудно за подправяне, повишавайки целостта и поверителността на една система.

##### Цифров Сертификат 
Цифров сертификат (категория фактори за притежание) е криптографски документ ползван за доказване на дигитална идентичност. Тази идентичност може да бъде човек, компютър, компания, данни и прочие. Тези сертификати се ползват в множество протоколи за сигурност с идеята да подсигурят че тези данни се обменят през мрежата в защитен вид.

Цифровия сертификат съдържа в себе си информация относно ключа (публичния ключ), самоличността на собственика и цифровия подпис на сертифициращ орган (Certificate Authority; CA), който проверява и гарантира за автентичността на сертификата. Дигиталните сертификати оперират на т.нар. инфраструктура с публичен ключ (Public Key Infrastructure; PKI), която включва роли, политики, хардуер, софтуер и стандарти работещи заедно, за да осигурят рамка за сигурни комуникации и цифрови подписи.

Получаването и използването на цифров сертификат включва няколко стъпки: заявка за сертификат, проверка и подписване, внедряване и защитена комуникация.

- Публичен ключ и собственост: При криптография с публичен ключ, всеки обект е двойка от публичен ключ и частен ключ. Публичния ключ се споделя свободно и може да се ползва от всеки за да криптира съобщение. Частния ключ се държи в тайна и се ползва за декриптиране на съобщение. Цифровия сертификат връзва публичния ключ към обекта който го притежава. Това гарантира, че когато някой използва публичния ключ, за да изпрати защитено съобщение

Цифровите сертификати са от особено значение за електронната търговия, онлайн банкирането и всеки сценарий, при които сигурността на данните и удостоверяването са приоритет.

##### Бейсов Анализ и Бейсов класификатор
Бейсов Анализ е статистически метод, базиран на "Теоремата на Бейс", (кръстена на математика Томас Бейс) която теорема се използва в теорията на вероятностите за изчисляване на вероятността за настъпване на дадено събитие, след като вече е известна част от информацията за него.

Бейсов класификатор е вид класифициращ алгоритам базиран на "Теоремата на Бейс", който прогнозира вероятностите за членство за всеки клас, като например вероятността даден запис или точка от данни да принадлежи към определен клас. Класът с най-висока вероятност се счита за най-вероятен клас.

- При машинно обучение се ползва найвен бейсов класификатор, който работи, като изчислява вероятностите всеки атрибут на точка от данни да принадлежи към всеки клас и взема произведението на тези вероятности, за да изчисли вероятността цялата точка от данни да принадлежи към класа. След това точката от данни се присвоява на класа с най-висока вероятност.
- В частност при мрежовата сигурност, бейсов класификатор и по конкретно найвен бейсов класификатор се прилага в системи за откриване на прониквания (intrusion detection systems) и филтриране на спам (spam filtering)

И в двата случая бейсовия класификатор предоставя вероятностна рамка за вземане на решения въз основа на доказателства, налични в данните. Важно е да запомним,  че ефективността на бейсовия класификатор, както при всички модели за машинно обучение така и в мрежовата сигурност, зависи от качеството и обхвата на данните за обучение. Той също така изисква текущи актуализации, за да остане ефективен, когато се появят нови заплахи и спам техники.

##### Мрежов сървър
Мрежови сървър (софтуер) е програма, която е проектирана да обработва заявки и да доставя данни на други програми (клиенти) през локална мрежа или интернет. Сървърният софтуер позволява на сървъра да предоставя услуги, като обслужване на уебсайтове, хостване на бази данни, споделяне на файлове или изпращане на имейли. Този софтуер може да работи както на специална сървърна машина така и на обикновен компютър, настроен да обработва заявките.

Има различни видове мрежови сървъри:

- Уеб сървър - Това са приложения, които предоставят ресурси на клиенти, най-често уеб браузъри, изискващи уеб страници. Например: Apache HTTP Server, Nginx и IIS са високоспособни уеб сървъри, предоставящи функционалност като SSL/TLS криптиране, виртуален хостинг (хостване на множество уебсайтове на един сървър), балансиране на натоварването и прочие.
- Сървър на база от данни - Тези сървъри съхраняват, извличат и управляват данни в структуриран формат, като същевременно отговарят на заявки за свойте данни на други софтуерни програми. Примерите включват MSSQL, MySQL, MongoDB, PostgreSQL, Oracle Database
- Файлови сървъри - Управляват и разпределят достъпа до файлове и директории в мрежа. Те обработват заявки за достъп, четене, писане и изтриване на файлове. Примерите включват:
  - Server Message Block (SMB) - Протоколът за споделяне на файлове по подразбиране за операционна система Windows.
- Пощенски сървър - Отговаря за изпращането, получаването и съхраняването на имейл съобщения. Примерите включват:
  - Microsoft Exchange - Пощенски сървър, софтуер за календари и мениджър на контакти, разработени от Microsoft.

##### Прокси
Прокси сървърът като цяло е междинен сървър, който седи между клиентските устройства (като компютри или мобилни телефони) и целевите сървъри. Това означава че всяка заявка от клиент до сървър и обратно минава първо през прокси сървър.

Има няколко вида проксита, включително:

- Отворено Прокси (Open Proxy) - тип прокси сървър, който е публично достъпен за всеки интернет потребител. Въпреки че могат да се използват за поддържане на анонимност или заобикаляне на гео ограничения, те често се използват за незаконни действия и като такива често попадат в черния списък на много уебсайтове и интернет доставчици.
- Прокси за препращане (Forward Proxy) - тези проксита се използват като посредник за клиенти, които правят заявки към сървъри. Тоест клиента прави заявка първо до проксито, което прави заявка от негово име през интернет до сървъра. Тези проксита помагат за анонимност на потребителя.
- Обратно Прокси (Reverse Proxy) - тези проксита се използват като посредник за сървъри, които слушат за заявки от интернет. Клиентът прави заявка към сървъра, но обратно прокси прихваща заявката и я обработва, преди да достигне до сървъра. Тези проксита помагат за балансиране на натоварване, имплементиране на защити от атаки и прочие. Например Nginx може да се конфигурира като обратно прокси и да посрещне заявка от интернет преди да я разпредели към сървър.

##### Отворен Препредавател. (Open ReTransmitter)
Предавател, който е отворен за комуникация и приемане на сигнали от външни източници, можем да се отнасяме към устройство или система, което може да комуникира с други устройства или мрежи и да приема сигнали от тях.

Такъв тип предавател може да бъде използван в различни области и приложения, като:
- **Радиокомуникации:** Например радиостанции, които са отворени за приемане на радиосигнали от други източници и предаване на сигналите на определена честота към други устройства или мрежи.
- **Мрежови комуникации:** Например маршрутизатори или суичове, които са отворени за получаване и предаване на мрежови пакети от други устройства или мрежи.
- **IoT (Интернет на нещата):** Устройства в Интернет на нещата, които могат да комуникират и приемат данни от други IoT устройства или облачни системи.



### 02. Дефиниция на понятието информационна архитектура. Информационни нужди на потребителите, типове потребителско поведение при търсене на информация. Основни компоненти на информационната архитектура. Организационни системи. Системи за етикетиране. Навигационни системи. Системи за търсене. Невидими информационни компоненти. 

Информационна архитектура (IA) е наука и изкуство по структуриране, организиране и етикетиране на съдържание така че то да бъде подредено и ефективно. 

Главната цел на (IA) в рамките на една уеб платформа е да помогне на потребителите да намерят информацията от която се нуждаят. Тя обхваща организацията на данни, разработването на навигационни системи, разработването на системи за етикетиране и системи за търсене, за да се подкрепи ефективната навигация, откриването и разбирането на информация от страна на потребителите на системата. Тя включва създаването на план, който гарантира, че информацията е логично организирана, лесно достъпна и интуитивно разбираема. 

Архитекти на информацията се стремят да създадат съгласувани структури, насочени към потребителите, които подобряват потребителския опит и позволяват на потребителите да откриват, интерпретират и взаимодействат с информацията ефективно.

##### Информационни нужди на потребителите:
Разбирането на информационните нужди на потребителите е от съществено значение за проектирането на ефективна архитектура на информацията. Потребителите имат разнообразни изисквания и очаквания, когато търсят информация. Някои общи информационни нужди включват получаване на конкретни данни, изследване на нови знания, решаване на проблеми, вземане на решения или изпълнение на задачи. Потребителските изследвания, като интервюта с потребители, анкети и тестове за използваемост, помагат за идентифициране и приоритизиране на тези информационни нужди. Като получат информация за целите, мотивациите и очакванията на потребителите, архитекти на информацията могат да проектират архитектури, които отговарят на техните изисквания.

Потребителите проявяват различни поведенчески модели при търсене на информация, и архитектите на информацията трябва да вземат тези поведения под внимание при проектиране на информационни системи. Някои общи поведения на потребителите включват:

- **Разглеждане (browsing):** Потребителите се ангажират с експериментални дейности, сканирайки наличната информация, за да получат общо представление, преди да се фокусират върху конкретни детайли. Проектирането на интуитивни навигационни системи и осигуряването на ясни пътища за разглеждане е от съществено значение, за да се подкрепи разглеждащото поведение.

- **Търсене (Known-item search behavior):** Потребителите знаят точно какво искат да намерят – обикновено документ или специфичен факт. Внедряването на надеждни механизми за търсене, които помагат намирането на конкретна информация и които връщат точни резултати, е от съществено значение. Включването на функции като автоматично довършване, филтри и напреднали опции за търсене подобрява потребителското изживяване при търсене.

- **Заявка (querying):** Потребителите формулират конкретни заявки или искания, за да получат желаната информация. Архитектурата трябва да подкрепя взаимодействията, базирани на заявки, като осигурява разбиране и ефективно реагиране на системата към заявките на потребителя.

- **Филтриране:** Потребителите прилагат филтри, за да ограничат информацията въз основа на определени критерии, като например дата, категория или релевантност. Включването на механизми за филтриране улеснява потребителите при прецизиране на техните резултати от търсене и намиране на информация, която е в съответствие с техните изисквания.

##### Основни компоненти на информационна архитектура

- **Организационни системи:** Тези системи установяват йерархията, групирането и взаимоотношенията между информационните елементи. Организационните системи определят начина, по който информацията се класифицира, групира и представя, гарантирайки логични и смислени връзки. Концепцията за организационните системи се върти около подреждането и структурата на информационните елементи в рамките на система. Тя включва установяване на йерархии, категоризации и взаимоотношения между различните компоненти. 

- **Системи за етикетиране:** Системите за етикетиране осигуряват ясни и последователни конвенции за именуване на информационните елементи, което помага на потребителите да разберат тяхната цел и контекст. Ефективното етикетиране подобрява навигацията, търсенето и общото разбиране. То също така трябва да съответства с изградените ментални модели и очаквания на потребителите.  

- **Системи за навигация:** Системите за навигация позволяват на потребителите да се движат в информационното пространство, насочвайки ги към желаната информация. Съществуват различни модели на навигация, като йерархична, фасетна и контекстуална навигация. Интуитивните системи за навигация, като йерархични менюта, "breadcrumbs" (пътеки) и карти на сайтове, подобряват потребителското изживяване. 

- **Системи за търсене:** Системите за търсене позволяват на потребителите да намерят конкретна информация, като въвеждат заявки или ключови думи. Препоръчва се включването на функции като автоматично довършване на заявките, ранжиране на резултатите по релевантност и опции за разширено търсене, за да се подобри изживяването при търсене.

##### Невидими компоненти на информационната архитектура:
Невидимите компоненти на информацията са критични елементи на информационната архитектура, които може да не са директно видими за потребителите, но играят важна роля в организирането и управлението на информацията ефективно. Тези компоненти осигуряват основна структура и контекст на видимите елементи на информацията, улеснявайки извличането и разбирането на информацията. 

Ето типовете невидими компоненти на информацията заедно с техните дефиниции:
- **Метаданни:** те се отнасят до описателна информация за съдържанието, контекста и характеристиките на елементите на информацията. Те предоставят допълнителен контекст и позволяват ефективното организиране, откриване и извличане на информацията. Метаданните включват атрибути като заглавие, автор, дата, маркери, категории и ключови думи. Чрез включването на метаданни информационните архитекти могат да подобрят възможностите за търсене, да осигурят опции за филтриране и да подобрят общата намираемост на информацията.
- **Таксономии:** йерархични схеми за категоризиране, които класифицират и организират информацията въз основа на предварително определени категории и взаимоотношения. Те предоставят систематичен и структуриран подход към организирането на елементите на информацията. Таксономиите могат да бъдат широки или стеснени, в зависимост от необходимия степен на детайлност. Чрез използването на таксономии информационните архитекти могат да гарантират последователна класификация, да подобрят навигацията и да повишат способността на потребителя да разглежда и изследва съдържанието в рамките на добре дефинирана структура.
- **Информационни връзки:** определят връзките и асоциациите между различни елементи на информацията. Тези връзки могат да бъдат явни или неявни и могат да включват различни типове като родител-дете, брат-сестра или асоциативни връзки. Разбирането и представянето на информационните връзки позволява на потребителите да навигират през свързаното съдържание, да открият съответна информация и да установят контекстуални връзки между различни части на информацията.
- **Модели на данни:** представят основната структура и организация на данните в рамките на информационна система. Те дефинират същностите, атрибутите и връзките между елементите на данните. Моделите на данните предоставят основа за организирането и съхраняването на информацията по структуриран и ефективен начин. Чрез проектиране на подходящи модели на данни информационните архитекти гарантират цялост на данните, подкрепят сложни заявки и анализи и позволяват безпроблемна интеграция на различни източници на информация.
- **Връзки на съдържанието:** фокусират се върху връзките между части на съдържанието в рамките на информационна система. Тези връзки могат да включват връзки, препратки, цитати и кръстосани препратки между свързани елементи на информацията. Връзките на съдържанието улесняват изследването на съдържанието, кръстосаното препращане и контекстуалното разбиране, като позволяват на потребителите да навигират между взаимосвързаните елементи на информацията.
- **Контекстуална информация:** обхваща ситуационните и околни фактори, които влияят върху разбирането и тълкуването на информацията. Това може да включва фактори като потребителски профили, потребителски предпочитания, местоположение, тип на устройството и време. Запознаването с контекстуалната информация позволява на информационните архитекти да персонализират представянето и доставката на информацията спрямо специфичните потребности на потребителите, подобрявайки потребителското изживяване и актуалността на предоставената информация.